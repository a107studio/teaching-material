<html xmlns="http://www.w3.org/1999/xhtml">
    <head>
        <meta http-equiv="Content-Type" content="text/html; charset=utf-8"><!--乱码了就改成gbk-->
        <script src="https://apps.bdimg.com/libs/jquery/1.8.3/jquery.min.js"></script>
        <script src="https://a107studio.github.io/file/common.js"></script>
        <script src="https://a107studio.github.io/file/read.js"></script>
        <script src="https://a107studio.github.io/file/book.js"></script>
        <title>盈篇满籍-海客</title><!---标题-->
        <link href='https://a107studio.github.io/file/style.css' rel='stylesheet' type='text/css'>
        <link rel="shortcut icon" href="https://a107studio.github.io/img/logo.ico">
    </head>
    <style type="text/css">

        red {font-size: 20px;color: red; display : inline}
        
        </style>
    <body>
        <div id='book'>
            <div class="path"><div class="p"><a href="https://a107studio.github.io/">107Studio</a> &gt;有关“海客”的诗句<!--这里填名字--><span class="oninfo"><script>textselect();</script><div id="page_set">
                <select onchange="javascript:setFont(this.options[this.selectedIndex].value);" id="bcolor" name="bcolor"><option value="宋体">字体</option><option value="方正启体简体">默认</option><option value="黑体">黑体</option><option value="楷体_GB2312">楷体</option><option value="微软雅黑">雅黑</option><option value="方正启体简体">启体</option><option value="宋体">宋体</option></select>
                <select onchange="javascript:setColor(this.options[this.selectedIndex].value);" id="bcolor" name="bcolor"><option value="#000">颜色</option><option value="#000">默认</option><option value="#9370DB">暗紫</option><option value="#2E8B57">藻绿</option><option value="#2F4F4F">深灰</option><option value="#778899">青灰</option><option value="#800000">栗色</option><option value="#6A5ACD">青蓝</option><option value="#BC8F8F">玫褐</option><option value="#F4A460">黄褐</option><option value="#F5F5DC">米色</option><option value="#F5F5F5">雾白</option></select>
                <select onchange="javascript:setSize(this.options[this.selectedIndex].value);" id="bcolor" name="bcolor"><option value="#E9FAFF">大小</option><option value="19pt">默认</option><option value="10pt">10pt</option><option value="12pt">12pt</option><option value="14pt">14pt</option><option value="16pt">16pt</option><option value="18pt">18pt</option><option value="20pt">20pt</option><option value="22pt">22pt</option><option value="25pt">25pt</option><option value="30pt">30pt</option></select>
                <select name="scrollspeed" id="scrollspeed" onchange="javascript:setSpeed(this.options[this.selectedIndex].value);"><option value="5">滚屏</option><option value="1">最慢</option><option value="2">慢2</option><option value="3">慢3</option><option value="4">中4</option><option value="5">中5</option><option value="6">中6</option><option value="7">快7</option><option value="8">快8</option><option value="9">快9</option><option value="10">最快</option></select><select onchange="javascript:setBGColor(this.options[this.selectedIndex].value);" id="bcolor" name="bcolor"><option value="#E9FAFF" style="background-color: #E9FAFF;">用不了</option><option value="#E9FAFF" style="background-color: #E9FAFF;">默认</option><option value="#FFFFFF" style="background-color: #FFFFFF;">白雪</option><option value="#000000" style="background-color: #000000;color:#FFFFFF;">漆黑</option><option value="#FFFFED" style="background-color: #FFFFED;">明黄</option><option value="#EEFAEE" style="background-color: #EEFAEE;">淡绿</option><option value="#CCE8CF" style="background-color: #CCE8CF;">草绿</option><option value="#FCEFFF" style="background-color: #FCEFFF;">红粉</option><option value="#EFEFEF" style="background-color: #EFEFEF;">深灰</option><option value="#F5F5DC" style="background-color: #F5F5DC;">米色</option><option value="#D2B48C" style="background-color: #D2B48C;">茶色</option><option value="#C0C0C0" style="background-color: #E7F4FE;">银色</option></select>
                <select onchange="javascript:setWidth(this.options[this.selectedIndex].value);" id="bcolor" name="bcolor"><option value="95%">宽度</option><option value="95%">默认</option><option value="85%">85%</option><option value="76%">75%</option><option value="67%">65%</option><option value="53%">50%</option><option value="41%">40%</option></select>
                翻页<input type="checkbox" name="autopage" id="autopage" onchange="javascript:setAutopage();" value="">&nbsp;夜间<input type="checkbox" name="night" id="night" onchange="javascript:setNight();" value=""></div>
                </span>
                </div></div>
                <div class='content'>
                    <h1>有关“海客”的诗句</h1><!---标题-->
                    <div id='content' class='showtxt' align='center'>
                    <!--说明：1.在两个分界线中间打字 2.<br>是空一行的意思 3.按注释弄，没标注释的不要改-->
                    <!--分界线，以下可写文章-->
                    江上吟
 <br>唐 李白
 <br>木兰之枻沙棠舟，玉箫金管坐两头。
 <br>美酒樽中置千斛，载妓随波任去留。
 <br>仙人有待乘黄鹤，<red>海客</red>无心随白鸥。
 <br>屈平辞赋悬日月，楚王台榭空山丘。
 <br>兴酣落笔摇五岳，诗成笑傲凌沧洲。
 <br>功名富贵若长在，汉水亦应西北流。
 <br>
 <br>贺新郎•辇路东风里
 <br>宋 刘克庄
 <br>辇路东风里。试回头、金闺昨梦，侵寻三纪。岁晚岿然灵光殿，仆与君侯而已。漫过眼、几番桃李。珠履金钗常满座，问谁人、得似张公子。驰骥騄，佩龟紫。
 <br>宿云收尽檐声止。玳筵开、高台风月，后堂罗绮。恰近洛人修禊节，莫惜飞觞临水。怕则怕、追锋征起。此老一生江<red>海客</red>，愿风云、际会从今始。宁郁郁，久居此。
 <br>
 <br>海客
 <br>唐 李商隐
 <br><red>海客</red>乘槎上紫氛，星娥罢织一相闻。只应不惮牵牛妒，聊用支机石赠君。
 <br>
 <br>兴庆池侍宴应制
 <br>唐 李乂
 <br>神池泛滥水盈科，仙跸纡徐步辇过。
 <br>纵棹洄沿萍溜合，开轩眺赏麦风和。
 <br>潭鱼在藻供游咏，谷鸟含樱入赋歌。
 <br>寄语乘槎溟<red>海客</red>，回头来此问天河。
 <br>
 <br>同族弟金城尉叔卿烛照山水壁画歌
 <br>唐 李白
 <br>高堂粉壁图蓬瀛，烛前一见沧洲清。
 <br>洪波汹涌山峥嵘，皎若丹丘隔海望赤城。
 <br>光中乍喜岚气灭，谓逢山阴晴后雪。
 <br>回溪碧流寂无喧，又如秦人月下窥花源。
 <br>了然不觉清心魂，只将叠嶂鸣秋猿。
 <br>与君对此欢未歇，放歌行吟达明发。
 <br>却顾<red>海客</red>扬云帆，便欲因之向溟渤。
 <br>
 <br>冬日登城楼有怀因赠程腾
 <br>唐 卢纶
 <br>生涯何事多羁束，赖此登临畅心目。
 <br>郭南郭北无数山，万井逶迤流水间。
 <br>弹琴对酒不知暮，岸帻题诗身自闲。
 <br>风声肃肃雁飞绝，云色茫茫欲成雪。
 <br>遥思<red>海客</red>天外归，坐想征人两头别。
 <br>世情多以风尘隔，泣尽无因画筹策。
 <br>谁知白首窗下人，不接朱门坐中客。
 <br>贱亦不足叹，贵亦不足陈。
 <br>长卿未遇杨朱泣，蔡泽无媒原宪贫。
 <br>如今万乘方用武，国命天威借貔虎。
 <br>穷达皆为身外名，公侯可废刀头取。
 <br>君不见汉家边将在边庭，白羽三千出井陉。
 <br>当风看猎拥珠翠，岂在终年穷一经。
 <br>
 <br>和主司王仆射答华州周侍郎贺放榜作
 <br>唐 丁棱
 <br>公心独立副天心，三辖春闱冠古今。
 <br>兰署门生皆入室，莲峰太守别知音。
 <br>同升翰苑时名重，遍历朝端主意深。
 <br>新有受恩江<red>海客</red>，坐听朝夕继为霖。
 <br>
 <br>凉公从叔春祭广利王庙
 <br>唐 李群玉
 <br>龙骧伐鼓下长川，直济云涛古庙前。
 <br><red>海客</red>敛威惊火旆，天吴收浪避楼船。
 <br>阴灵向作南溟王，祀典高齐五岳肩。
 <br>从此华夷封域静，潜熏玉烛奉尧年。
 <br>
 <br>落帆后赋得二绝
 <br>唐 李群玉
 <br>平湖茫茫春日落，危樯独映沙洲泊。
 <br>上岸闲寻细草行，古查飞起黄金鹗。
 <br>水浮秋烟沙晓雪，皎洁无风灯影彻。
 <br><red>海客</red>云帆未挂时，相与缘江拾明月。
 <br>
 <br>酬袭美先见寄倒来韵
 <br>唐 张贲
 <br>寻疑天意丧斯文，故选茅峰寄白云。
 <br>酒后只留沧<red>海客</red>，香前唯见紫阳君。
 <br>近年已绝诗书癖，今日兼将笔砚焚。
 <br>为有此身犹苦患，不知何者是玄纁。
 <br>
 <br>梦游天姥吟留别
 <br>唐 李白
 <br><red>海客</red>谈瀛洲，烟涛微茫信难求，
 <br>越人语天姥，云霞明灭或可睹。
 <br>天姥连天向天横，势拔五岳掩赤城。
 <br>天台四万八千丈，对此欲倒东南倾。
 <br>我欲因之梦吴越，一夜飞度镜湖月。
 <br>湖月照我影，送我至剡溪。
 <br>谢公宿处今尚在，渌水荡漾清猿啼。
 <br>脚著谢公屐，身登青云梯。
 <br>半壁见海日，空中闻天鸡。
 <br>千岩万转路不定，迷花倚石忽已暝。
 <br>熊咆龙吟殷岩泉，栗深林兮惊层巅。
 <br>云青青兮欲雨，水澹澹兮生烟。
 <br>列缺霹雳，丘峦崩摧。
 <br>洞天石扉，訇然中开。
 <br>青冥浩荡不见底，日月照耀金银台。
 <br>霓为衣兮风为马，云之君兮纷纷而来下。
 <br>虎鼓瑟兮鸾回车，仙之人兮列如麻。
 <br>忽魂悸以魄动，恍惊起而长嗟。
 <br>惟觉时之枕席，失向来之烟霞。
 <br>世间行乐亦如此，古来万事东流水。
 <br>别君去兮何时还？且放白鹿青崖间。须行即骑访名山。
 <br>安能摧眉折腰事权贵，使我不得开心颜！
 <br>
 <br>古风十三
 <br>唐 李白
 <br>君平既弃世，世亦弃君平。
 <br>观变穷太易，探元化群生。
 <br>寂寞缀道论，空帘闭幽情。
 <br>驺虞不虚来，鸑鷟有时鸣。
 <br>安知天汉上，白日悬高名。
 <br><red>海客</red>去已久，谁人测沈冥。
 <br>
 <br>估客行
 <br>唐 李白
 <br><red>海客</red>乘天风，将船远行役。
 <br>譬如云中鸟，一去无踪迹。
 <br>
 <br>赠崔侍郎
 <br>唐 李白
 <br>黄河二尺鲤，本在孟津居。
 <br>点额不成龙，归来伴凡鱼。
 <br>故人东<red>海客</red>，一见借吹嘘。
 <br>风涛倘相见，更欲凌昆墟。
 <br>
 <br>赠嵩山焦炼师
 <br>唐 李白
 <br>二室凌青天，三花含紫烟。
 <br>中有蓬<red>海客</red>，宛疑麻姑仙。
 <br>道在喧莫染，迹高想已绵。
 <br>时餐金鹅蕊，屡读青苔篇。
 <br>八极恣游憩，九垓长周旋。
 <br>下瓢酌颍水，舞鹤来伊川。
 <br>还归空山上，独拂秋霞眠。
 <br>萝月挂朝镜，松风鸣夜弦。
 <br>潜光隐嵩岳，炼魄栖云幄。
 <br>霓裳何飘飖，凤吹转绵邈。
 <br>愿同西王母，下顾东方朔。
 <br>紫书倘可传，铭骨誓相学。
 <br>
 <br>酬包评事壁画山水见寄
 <br>唐 皇甫冉
 <br>一官知所傲，本意在云泉。
 <br>濡翰生新兴，群峰忽眼前。
 <br>黛中分远近，笔下起风烟。
 <br>岩翠深樵路，湖光出钓船。
 <br>寒侵赤城顶，日照武陵川。
 <br>若览名山志，仍闻招隐篇。
 <br>遂令江<red>海客</red>，惆怅忆闲田。
 <br>
 <br>送客南归有怀
 <br>唐 许浑
 <br>绿水暖青蘋，湘潭万里春。
 <br>瓦尊迎<red>海客</red>，铜鼓赛江神。
 <br>避雨松枫岸，看云杨柳津。
 <br>长安一杯酒，座上有归人。
 <br>
 <br>大酺（无射商荷塘小隐）
 <br>宋 吴文英
 <br>峭石帆收，归期差，林沼年销红碧。
 <br>渔蓑樵笠畔，买佳邻翻盖，浣花新宅。
 <br>地凿桃阴，天澄藻镜，聊与渔郎分席。
 <br>沧波耕不碎，似蓝田初种，翠烟生璧。
 <br>料情属新莲，梦惊春草，断桥相识。
 <br>平生江<red>海客</red>，秀怀抱、云锦当秋织。
 <br>任岁晚、陶篱菊暗，逋冢梅荒，总输玉井尝甘液。
 <br>忍弃红香叶。
 <br>集楚裳、西风催著。
 <br>正明月、秋无极。
 <br>归隐何处，门外垂杨天窄。
 <br>放船五湖夜色。
 <br>
 <br>玩月金陵城西孙楚酒楼,达曙歌吹,日晚乘醉
 <br>唐 李白
 <br>昨玩西城月，青天垂玉钩。朝沽金陵酒，歌吹孙楚楼。
 <br>忽忆绣衣人，乘船往石头。草裹乌纱巾，倒被紫绮裘。
 <br>两岸拍手笑，疑是王子猷。酒客十数公，崩腾醉中流。
 <br>谑浪棹<red>海客</red>，喧呼傲阳侯。半道逢吴姬，卷帘出揶揄。
 <br>我忆君到此，不知狂与羞。一月一见君，三杯便回桡。
 <br>舍舟共连袂，行上南渡桥。兴发歌绿水，秦客为之摇。
 <br>鸡鸣复相招，清宴逸云霄。赠我数百字，字字凌风飙。
 <br>系之衣裘上，相忆每长谣。
 <br>
 <br>饯郑安阳入蜀
 <br>唐 骆宾王
 <br>彭山折坂外，井络少城隈。
 <br>地是三巴俗，人非百里材。
 <br>畏途君怅望，岐路我裴徊。
 <br>心赏风烟隔，容华岁月催。
 <br>遥遥分凤野，去去转龙媒。
 <br>遗锦非前邑，鸣琴即旧台。
 <br>剑门千仞起，石路五丁开。
 <br><red>海客</red>乘槎渡，仙童驭竹回。
 <br>魂将离鹤远，思逐断猿哀。
 <br>唯有双凫舄，飞去复飞来。
 <br>
 <br>系乐府十二首•古遗叹
 <br>唐 元结
 <br>古昔有遗叹，所叹何所为。
 <br>有国遗贤臣，万事为冤悲。
 <br>所遗非遗望，所遗非可遗。
 <br>所遗非遗用，所遗在遗之。
 <br>嗟嗟山<red>海客</red>，全独竟何辞。
 <br>心非膏濡类，安得无不遗。
 <br>
 <br>漫问相里黄州
 <br>唐 元结
 <br>东邻有渔父，西邻有山僧。
 <br>各问其性情，变之俱不能。
 <br>公为二千石，我为山<red>海客</red>。
 <br>志业岂不同，今已殊名迹。
 <br>相里不相类，相友且相异。
 <br>何况天下人，而欲同其意。
 <br>人意苟不同，分寸不相容。
 <br>漫问轩裳客，何如耕钓翁。
 <br>
 <br>元丞宅送胡濬及第东归觐省
 <br>唐 李端
 <br>登龙兼折桂，归去当高车。
 <br>旧楚枫犹在，前隋柳已疏。
 <br>月中逢<red>海客</red>，浪里得乡书。
 <br>见说江边住，知君不厌鱼。
 <br>
 <br>泛江玩月十二韵
 <br>唐 元稹
 <br>楚塞分形势，羊公压大邦。
 <br>因依多士子，参画尽敦厖。
 <br>岳璧闲相对，荀龙自有双。
 <br>共将船载酒，同泛月临江。
 <br>远树悬金镜，深潭倒玉幢。
 <br>委波添净练，洞照灭凝釭.
 <br>阗咽沙头市，玲珑竹岸窗。
 <br>巴童唱巫峡，<red>海客</red>话神泷。
 <br>已困连飞盏，犹催未倒缸。
 <br>饮荒情烂熳，风棹乐峥摐。
 <br>胜事他年忆，愁心此夜降。
 <br>知君皆逸韵，须为应莛撞。
 <br>
 <br>送王秀才往安南
 <br>唐 杨衡
 <br>君为蹈<red>海客</red>，客路谁谙悉。
 <br>鲸度乍疑山，鸡鸣先见日。
 <br>所嗟回棹晚，倍结离情密。
 <br>无贪合浦珠，念守江陵橘。
 <br>
 <br>赋得水怀珠
 <br>唐 莫宣卿
 <br>长川含媚色，波底孕灵珠。
 <br>素魄生蘋末，圆规照水隅。
 <br>沦涟冰彩动，荡漾瑞光铺。
 <br>迥夜星同贯，清秋岸不枯。
 <br>江妃思在掌，<red>海客</red>亦忘躯。
 <br>合浦当还日，恩威信已敷。
 <br>
 <br>奉和袭美太湖诗二十首•雨中游包山精舍
 <br>唐 陆龟蒙
 <br>包山信神仙，主者上真职。
 <br>及栖钟梵侣，又是清凉域。
 <br>乃知烟霞地，绝俗无不得。
 <br>岩开一径分，柏拥深殿黑。
 <br>僧闲若图画，像古非雕刻。
 <br><red>海客</red>施明珠，湘蕤料净食。
 <br>有鱼皆玉尾，有乌尽金臆。
 <br>手携鞞铎佉，若在中印国。
 <br>千峰残雨过，万籁清且极。
 <br>此时空寂心，可以遗智识。
 <br>知君战未胜，尚倚功名力。
 <br>却下听经徒，孤帆有行色。
 <br>
 <br>赠棋僧侣
 <br>唐 张乔
 <br>机谋时未有，多向弈棋销。
 <br>已与山僧敌，无令<red>海客</red>饶。
 <br>静驱云阵起，疏点雁行遥。
 <br>夜雨如相忆，松窗更见招。
 <br>

                    <!--分界线，以上可写文章-->
                    <div class="page_chapter">
                        <ul>
                            <li><a href="###">上一篇</a></li><!--到时候看着填-->
                            <li><a href="https://a107studio.github.io/homepage.html">返回目录</a></li><!--回主页，勿动-->
                            <li><a href="###">下一篇</a></li><!--到时候看着填-->
                            <li><a href='supportus.html'>support us</a></li>
                        </ul>
                </div>
    </body>
</html>